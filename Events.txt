Idąc korytarzem I LO natrafiasz na staszicowe kanapy! Cóż może się w nich kryć?
Podróżując w poszukiwaniu wiedzy trafiłeś na Mount Clanb. Pośród niejadalnego, żółtego śniegu odkryłeś dziwną, opustoszałą wioskę. Obok odkryłeś tabliczkę z napisem "OBSZAR TESTOWY MEMENTO SEMICOLON ;"
Przekraczasz właśnie przez granicę San Escobaru, powodzenia!
W życiu każdego maturzysty przychodzi czas próbnych matur. W twojej szkole waśnie są organizowane matury z OPERONem. Będziesz mógł teraz sprawdzić swoje umiejętności i wygrać kilka słodkich zakładów. Ale najpierw musisz je napisać, powodzenia.
Mikołajki klasowe! Piękny czas podczas którego klasa się integruje. Niestety osoba, która miała kupić ci prezent odmówiła uczesnictwa w mikołajkach.
W życiu każdego człowieka przychodzi czas, że musi przestać programować i wyjść z domu. Twoje lenistwo, które kazało ci wybrać windę zamiast schodów może okazać się zgubne, ale przynajmniej zapoznasz się z sąsiadem.
Pułapka! A nie, to zwykły Event... No ale potwór zastawił pułapkę!
Zawędrowałeś na kółko informatyczne, czyli siedlisko szczęścia, nerdów i nieprawdziwych dziewczyn. Jeżeli twoje umiejętności okażą się wystarczające mozesz wygrać czekoladę. Noooo, chyba że organizatorzy kupią owoce.
Zawędrowałeś na JSIM (Jednoczesne Studia Informatyczno-Matematyczne) na MIMie na UW. Jeszcze się nie dostałeś, dopiero co musisz wygrać z setkami finalistów OMa i OIa... No ale jak już się dostaniesz to będziesz mieć luz, zajęcia codziennie zaczynają się o 12.
Odwiedziłeś stancję Biotra Porowskiego i Iacobo Koguty. Drzwi były otwarte, wchodzisz do przedpokoju. W jednym pokoju widzisz Kogutę grającego w jakąś wyścigówkę na komputerze, a w drugim Biotra wyjadającego jedzenie z Iacubowej części lodówki. Cóż jeszcze może się tu kryć?
Tak oto zawędrowałeś do urzędu. Niezależnie od tego w jakiej sprawie, pobierasz numerek i... czekasz, i czekasz, i czekasz... Zastanawiasz się, czy data na karcie szczepień twojego kanarka jest taka sama jak na zaświadczeniu o niepełnosprawności teściowej syna sąsiada. W końcu dochodzisz do okienka...
Sklep zoologiczny! Jak miło popatrzeć na te wszystkie ładne zwierzątka: chomiki, myszy, szynszyle, świnki morskie i puste, otwarte klatki. Puste i otwarte, puste i otwarte... za sobą słyszysz przerażający dźwięk... odwracasz się iiii...
Urząd podatkowy wykrył nieścisłości w podatku od Potworów i Trapów (PIT), oraz Ciągów i Translacji (CIT). Każdy musi czasem zmierzyć się z urzędem podatkowym, nawet wiedźmini.
Tak oto dochodzisz do momentu upadku człowieka, twoja następna przygoda zmieni cię na zawsze. Gdy tylko wejdziesz do najbliższego pomieszczenia będziesz błagał o litość i wypuszczenie. Przywódca miejsca do którego trafisz będzie mówić w podłym, niezrozumiałym dla ciebie języku i kazać ci wykonywać polecenia nie do zrobienia. No może nie będzie tak źle, w końcu lekcje niemieckiego masz 2 razy w tygodniu...
Trafiłeś do fabuły zadania z algorytmiki, najbogatszego pod względem motywów i środków stylistycznych tekstu kultury. Możesz się nawet powołać na nie w rozprawce na maturze z polskiego. No, oczywiście dziwnym zbiegiem okoliczności nawet tutaj coś ci zagraża.
